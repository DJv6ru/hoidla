Võimalused ja kasutus
GitHubi peamine kasutus on koodi majutus ja versioonihaldus.

Lisaks sellele võimaldab GitHub ka:

koodi dokumentatsiooni README-failide kaudu
vigadest teatamist (kaasa arvatud soovitusi koodi parandamiseks ja uuteks funktsioonideks)
projektidele viki loomist
võimalust ise koodi parandada ning pakkuda selle kasutamist koodivaramu haldaja(te)le ("pull request")
muudatuste ajalugu
graafikuid ja muud statistikat iga projekti kohta
emojide kasutust[35]
GitHub Pages: avalikes varamutes on võimalik hoiustada väikseid veebilehti, mida üldiselt kasutatakse blogideks või koodi dokumentatsiooniks.
3D mudelite vaatamist otse brauseris
Adobe Photoshopi PSD-failide vaatamist brauseris ning nende ajaloo võrdlemist
PDF-failide vaatamist brauseris
tüüpiliste turvariskide automaatselt avastamist koodist
GitHub pakub ka "pastebin" tüüpi teenust Gist, mida saab kasutada koodilõikude majutuseks. See erineb GitHubi teenusest, mis on mõeldud suuremate koodiprojektide jaoks.

Tuntud GitHubi kasutajad
Mitmed tuntud avatud lähtekoodi põhitavasid jälgivad organisatsioonid ja projektid kasutavad GitHubi oma koodi haldamiseks ja majutamiseks, näiteks:

Apache HTTP Serveri arendaja Apache Software Foundation
Node.js
npm
MySQL
Microsoft
Google
uBlock Origin
Bootstrap
GitHubi kasutavad oma koodivaramuna ka mitmed Eesti idufirmad, näiteks TransferWise ja Pipedrive.[47][48] Samuti hoiustab osa eID koodist GitHubis Riigi Infosüsteemi Amet (RIA)[49] ning võib leida ka muud avatud lähtekoodil põhinevat Eesti riigiametite poolt loodud tarkvara.

Saan GitHubi kasutada koolis grupitöödes osalemiseks. Saan GitHubi kasutada huitavate projektidega tutvumiseks.
